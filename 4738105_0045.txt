35

prius (sc. quam excitare tibi eontigerit) aliud malum
vereor · ne tibi accidat. Post sententiam tempore
praeterito expressam πρίν sero in merae coniunctionis na-
turam transiisse vidimus: antecedente tempore futuro
haec ut ita dicam metamorphosis iam inHomeri carmi-
nibus perfecta est, ita ut sexies occurrant coniunctivi
cum νηοίν coniunctione copulati. Neque neglegendum est
e tribus Iliadis locis duos in libro duodevicesimo (Σ 134
et 189), qui ὁπλοποιΐαν continet, unum in ultimo qui
κλαυθμοί inscribitur libro inveniri, quos libros non inter
vetustiores carminis partes numerandOS‚ sed aetate ad
odysseam, quae tria alia exhibet exempla (κ 174, ν 335,
ρ 7), proxime accedere inter omnes fere constat. Exemplum
merae rationis hypotacticae exstat Σ 134;

ἀλλὰ σὺ μὲν μήπω καταδύσεο μῶλον ’Ἃρηοῆ

’πρίν γ’ ἐμὲ δεῦρ’ ἐλθοῦσαν ἐν ὀφθαλμοῖσιν ἒὸηαι,
(sed tu quidem noli in proelium irruere, prius enim me
abs te conspici volo, id est: priusquam me conspexeris).

, Sensim sensimque ex parataxi fit agglutinatam, ex

- agglutinationc subordinatio. Quemadmodum tempore
praeterito antecedente indicativum plerumque aoristi
⁴ poni consentaneum est, quoniam de re vere facta agitur,
sic tempore futuro praecedente non mirum videbitur,
quod coniunctivus νςοίν coniunctionem sequit-ur, quoniam
notioni futuri exacti optime respondet. Quam in in-
finitivis disponendis statuimus distinctionem, eandem in
modis finitis tractandis sequemur; eam, qua enuntiatum
dominatu sententiae primariae liberatum quasi per se
constat, rationem indicativo, eam, qua subiecti iudicio
subordinatum est, coniunctivo vindicamus Ac si quis
quaerat, qua in re praecipua inter πρίν particulam cum in-
finitivo et cum modo finito coniunctam discrepantia posita
sit, ratione logica subducta facile patebit. In prooemio
satis mihi demonstrasse videor, si infinitivus particulam
πρίν sequatur in medio relinqui, utrum actio secundaria
fiat necne, sed id tantum tenendum esse, sententiam
primariam ante (sive non ante) secundariam perfectam.

