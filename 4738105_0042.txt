32

desunt. Quid, quod hoc loco infinitivus perfecti ad
actionem, quae tempore futuro continetur, pertinet? Atqui
in omnibus huiusmodi locis legitur infinitivus aoristi.
Exempli gratia locum nostri simillimum afferam Ἕλλ. VI,
5, 9: ,φθάνουσι πρὶν καταληφθῆναι - καταφυγόντες. Quibus
rebus confisus infinitivum aoristi καταληφθῆναι hic re-
ponendum esse puto. Quod in ABG verba πρὶν καταληφθῆναι
exciderunt, propter clausulam verborum φθάσαι et
καταληφθῆναι, praesertim si maiusculis quae dicuntur
litteris scripta sunt, simillimam factum esse existimo.

Postremo autem loco non neglegendum est, ut apud
Thucydidem numquam, sic apud Xenophontem perraro
πρότερον in enuntiato primario poni. Tribus tantum
Cyropaediae locis II, 2, 10; IV, 3, 143 V, 2, 9 occurrit,
quibus unus θῖκον. 8, 23 accedit. Bono hoc consilio a
Xenophonte factum est. Namque in quattuor his exemplis
infinitivus ad sensum paene negativum, quem nostro
ohne zu significamus, inclinat, ita ut antecedens illud
πρότερον ad notionem temporalem quasi quiescentem
clarius exprimendam destinatum esse videatur. ,

Caput ΙΙ.

De usu modi finiti a πρίν coniunctione pendentis Thucydideo
et Xenophonteo..

 

ξ 5. De origine modi finiti cum πρίν
coniunctione copulati.

Perventum est ad alteram huius dissertationis partem,
quae es't de particula πρίν cum modo finito consociata.-
Cuius structurae ratio quum ab ea, quam modo tractavi-
mus, magnopere discrepet, non ineptum crit perscrutari,

