27

quasi sententiae primariae redactus particeps fit rationis
toti periodo insitae. Mera temporis determinatio quodam-
modo reprimitur subiecti studio ac consilio rem aliquam
prius perficiendi, quam alia ad effectum venerit. Itaque
schema huius structurae hoc fere modo statuendum est:
hoc perfectum esse volo (sive volebam), antequam illud
fieret (sive factum esset). In enuntiato igitur primario
tempus futurum sive« similem notionem antecedere
consentaneum est. Ac si enuntiati primarii formas
perlustramus, quamquam merum futurum nusquam,
imperativus bis (Ἕλλ. IV, 8, 38 et Κυρ. παιδ. VII, 1, 22)
invenitur, creberrimae tamen sunt notiones periphrasticae,
velut verba opta-ndi: βούλεσθαι (Au. ΙΙ, 5, 5 ; Ἕλλ. 111,
3, lO et VI, 5, 21) εὔχεσθαι (Ἀν. VII, 1, 30), πειρᾶσθαι
(Ἀν. IV, 1, 4),’ σπεύδειν (En. III, 1, 17) ; vel verba
iubendi: κελεύειν (Ἕλλ. IV, 5, 15), δεῖν (Κυρ. med. ΙΙ, 4, 25
et‘lmrapl. 4, ’7) χρῆναι (Ἀν. Ι, 4, 14), vel adiectivum verbale,
ut πορευτέον (Ἀν. IV, 5, 1), vel verbum δύνασθαι (Ἱππ. 4, 18).

Longum erit omnia infinitivi exempla quorum
numerus est 107, singillatim enumerare atque persequi,
neque id operae pretium mihi esse videtur, quoniam
omnem fere disputandi materiem in locis Thucydidis ex-
plicandis occupavimus. Itaque eas infinitivi structuras
accuratius investigasse satis habebimus, quae aut singulares
aut Xenophontis propriae sunt.

Plerumque infinitivus cum πρίν particula coniunctus
pendet ab enuntiato alii non subordinate. Nullius
autem momenti est subordinatio talis, qualis particulis
ὅτι (Κυρ. παιὸ. ΙΙ, 4, 25; ΙΙΙ, 2, 12; VII, 1, 22), ὡς
(EM. V, 2, 33), ὥσπερ (Ἀπομν. IV, 2, 25; Οἰκον. 15, 10),
ὥστε cum indicativo = itaque (Κυρ. παιδ. II, 2, 10;
III, 1, 19), ἐπεί == namque (Ἵππαρχ. 4, 18) efficitur,
quoniam hae particulae coniunctionis pendentis natura
exuta ad modos enuntiati ipsis subiuncti nullam vim
habent. Rarius enuntiatum re vera. subordinatum ante-
cedit. Bis pendet sententia secundaria ab infinitivo
cum particula ὥστε copulato (Κυρ. noted. IV, 2, 39 et 3, 16),

