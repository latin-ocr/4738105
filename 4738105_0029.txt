19

legatis habendae. ” Hermocrates quum eloquentia Athe-
nienses multum praestare haud ignoraret, nihil antiquius
habuit quam ut prior orationis potestatem nancisceretur„
Et profecto quidem id quod cupiebat assecutus est, et ut
prior verba faceret ei, contigit. Attamen hanc anteriorem
ratiocinationem aptissime ex mente Syracusanorum ab
oratore prolatam in initio poni consentaneum est, quo
causa legatos propere mittendi luculentius illustretur.
In participio μέλλοντας vis hypothetica occulta latet.
Periculum ipsum tunc fuisse sublatum iam participio
aoristi δεὰταντες satis mihi demonstrari videtur. Itaque
coniecturam Kruegeri ἐλθόντας ut supervacaneam repellen-
dam esse censeo.

Quattuor restant loci, quorum duo negationem aper-
tam, duo abditam exhibent V, 10, 3 ; VII, 50, 4 et
ΙΙ, 53, 3; VII, 28, 3. Iam supra in locis I, 39, 2 et
68, 2 tractandis vidimus infinitivos antecedente negatione
merae temporis determinationi inservire. Eadem ratio
optime in haec exempla quadrat. Consideremus locum
VII, 28, 3: ἐς φιλονικίαν καθέστασαν τοιαύτην ἣν νηοὶν γενέσθαι
›immor—:v ἄν τις ἀκούσας. Negatio in verbo ἀπιστεῖν occulta
est. Memorabilis hoc loco est infinitivus pendens ab
indicativo aoristi cum ἄν particula coniuncto. Nihilo
secius infinitivus rem vere factam exprimit. Namque
antecedunt verba ἐς φιλονυαῇιν καθέστασαν, quae actionem
infinitivi perfectam iam esse satis demonstrant. Sensus
est: tanto vincendi ardore abripiebantur, quantum fieri
posse, priusquam re vera factus est (πρὶν γενέσθαι),
vix quisquam credidisset. Simillimus cst locus ΙΙ, 53, 3:
ἄδηλον νομίζων εἶ πρὶν ἐπ’ αὐτὸ ἐλθεῖν διαφθαρήσεται. In-
certum illud, quod in enuntiato ab εἰ incipienti inest, ad
infinitivum non pertinet. Itaque coniunctivum ἔλθῃ,
quem nonnulli habent codices, repellemus. Si ea quae
supra, de duobus infinitivorum generibus exposuimus
in memoriam revocamus, facile apparebit huiusmodi
infinitivos omni sententiae primariae dominatu liberatos
per se constare. Duobus quae restant exemplis hanc

