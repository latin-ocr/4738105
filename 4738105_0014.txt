4

haec disceptatio in multis partibus ambigua sit, ipse
quae de rebus controversis sentiam in lucem proferre
audeo.

Tres illi viri docti, quorum postremo loco laudavi
dissertationes, πρίν particulam correlationis via coniunc-
tionem esse factam persuasum habent. Haec hypothesis
imprimis ea Graecorum praecipueque Homeri consuetudine
nititur, qua idem vocabulum πρίν vel aliud similis no- .
tionis adverbium etiam in enuntiato primario poni solet.
Sed cavendum est, ne hac geminatione ad correlationem
statuendam pelliciamur. Haec enim ut agnoscatur oportet
duo esse enuntiata, quae pari iure praedita inter se
respondeant. ¹) Exemplum verae correlationis est illud

Homericum Δ 220—221:
ὄφρα τοὶ ἀμφεπένοντο βοὴν ἀγαθὸν Μενέλαον,

τόφρα δ’ ἐπὶ Τρώων ‹rt-cyse ἤλυθον ἀσπιστάων.
Semper duo enuntiata discernenda sunt, quae eodem
tempore quasi concurrunt. ‘Contra afferamus exemplum
particulae πρίν Α 97—98:

οὐδ’ ὅγε πρὶν Δαναοῖσι ἀεικέα λοιγὸν ἀπώσει,
πρίν γ’ ἀπὸ πατρὶ φιἏῳ δόμεναι ἑλικώπιδα κούρην.
Hunc Iliadis locum nec Richter nec Lueth optimum
correlationis testem proferre dubitarent, quippe qui non
solum πρίν-πρίν exhibeat, sed etiam negationis praesentia
Luethii opinioni satisfaciat.²) Sed correlatio ubi est?
Nulla alia his verbis subest ratio quam haec: Actio
primaria non ante secundariam perfectam ad effectum
veniet. Quomodo enuntiatum certis finibus absolutum
cum mera verbi actione infinitivo expressa correlationem
inire potest? Haec enim infinitivi actio utrum re vera
perficiatur, an cogitata tantum imperfecta maneat, nihil
prorsus refert. Multo autem magis mihi mirum videtur,
quod tres illi viri ex infinitivo modos finitos provenisse

 

l) Vide Hartung‚ Griech. Partikeln pag. 61. ‚Coi-relation ist
Einklang und Wechselbezug paralleler Saetze.‘

Cf. Curtium in Erlauterungen pag. 190.

²) Lueth, l. l. pag. 7.

