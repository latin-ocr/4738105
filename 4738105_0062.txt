52

Quae quum ita sint, quoniam poetae Atticorum et
lyrici et tragici formula ηοὶν ἤ plane abstinuerunt, quoniam
Luethio auctore etiam e textu oratorum Atticorum
prorsus removenda est, quoniam inscriptiones Atticae
nullum ἢ particulae vestigium ostendunt: in eam facile ·
adducimur opinionem etiam in Thucydidis libre,x ubi
bis (V, 61, 1 et VIII, 12) occurrit et apud Xeno-
phontem, ubi ter (Ἀν. IV, 5, 13 Κυρ. παιδ- Ι, 4, 23; 'Ana
2, 4) invenitur, illud ἥ corruptum esse. Huc accedit
quod in priore Thucydidis loco apertum inest mendum
(cf. pag. 41) et in VIII, 12-ceteri praeter unum quamvis
optimum B codices ἦ non habent. De Xenophontis locis
vide quae infra pag. 53 exposui.

§2 De usu modi finiti a πρίν coniunctione
pendentis Xenophontem

Perventum est ad Xenophontem. Ac priore quidem
loco dicendum erit de iis exemplis, quae πριῦ coniunctionem
cum indicativo consociatam exhibent. Quorum structura
quum pro simplicitate dictionis Xenophonteae multo
sit facilior atque planior, quam Thucydiden, paucis ex-
planari potest. Inter locos undeviginti unus exstat,
qui post enuntiatum affirmativum indicativum praebet
Ἀν. II, 5, 33: οἱ δὲ Ἕλληνες τήν τε ἱππασίαν ἐθαύμαζον ἐκ τοῦ
στρατοπέδου ὁρῶντες καὶ ὅτι ἐποίουν ἠμφεγνόουν, πρὶν Νίκαρχος
Ἀρκὰς ἧκε φεύγων. Quod exemplum quum et verbis et
sensu ad similitudinem Thucydideorum conformatum
sit, accuratiorem interpretationem instituere supersedeo.
Namque non solum sententia primaria imperfecto -con-
tinetur (ἐθαύμαζον et ἠμφᾳνόουν) et secundaria aoristo
exprimitur (ἧκε enim quamvis forma sit imperfectum,
sensum tamen aoristi habet), sed etiam actio secundaria
repentino quodam impetu intrat.

Transeamus igitur ad alterum exemplorum ordinem,
qui negatione antecedente indicativum praebent. Enun-
tiatum regens sexies alii subiectum est, id quod apud
Thucydidem ne uno quidem loco usu venit. In quattuor

