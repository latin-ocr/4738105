40

qui ΙΙΙ, 104, 7 in enuntiato primario invenitur, regulae
nostrae reluctari videtur.· Verba sunt haee: τὰ δὲ περὶ
τοὺς ἀγῶνας καὶ τὰ πλεῖστα κατελύθη ὑπὸ ξυμφορῶν, ὡς· εἰκός,
πρὶν δὴ οἷ Ἀθηναῖοι τότε τὸν ἀγῶνα ἐποίησαν. Thucydides
pro brevitate dicendi narrationem facti et descriptionem
status qui factum sequitur uno verbo κατελύθη conglutinat.
Non modo dicere vult certamina sublata, sed potius
ludos non iam celebratos esse. Absurdum sane est
scholiastae cuiusdam glossema, qui annotat πρὶν ποιῆσαι.
Attamen occasionem nobis offert duas structuras inter se
comparandi. Namque infinitivus hoc loco adhibitus
totius periodi rationem perverteret. Sensus fere hic
evaderet: certamina pleraque sublata sunt, antequam
Athenienses ludos instituerent. Tota periodus hac in re
verteretur, quo tempore certamina sublata essent. sin ·
autem indicativus exstat, periodi caput in sententia
posteriorc cernitur. Magna ludorum intermissione facta
Athenienses eos restituerunt.

Neque solum conexu sententiarum adducti, sed etiam

particulis externis quasi indiciis usi hanc interpretandi
viam iniimus. Nisi forte arbitramur casu quodam acci-
disse, ut semper fere (quinquies inter sex illos locos)
particula δή coniunctioni πρίν addita sit. Quae particula
quum vim habeat intensivam, sententiam antecedentem
prorsus absolutam atque aliam statim subsequi significat.
Itan praecipuum locum in apodosi periodorum tempo-
ralium obtinet. ¹) Haec ratio etiam in eo de quo nunc
agimus usu cernitur. Etenim enuntiatum a voculis πρὶν
δή incipiens potestate utitur apodoseos. Itaque illud δή
quum alibi, tum iis locis aptum videtur, in quibus scriptor
studio narrandi abreptus praesens historicum ponit3
tanquam si notionem praeteriti, quae praesentis formae
deest, particula δή apposita supplere velit. Of. VII, 39, 2.
Hoc modo factum est, ut etiam in eas structuras, quae
post sententiam negativam indicativum exhibent, vocula

 

¹) Cf. K. W. Kruegeri Griech. Sprachl. ἓ 65, 9.

